# Landbruksdirektoratets Gjødselsregister-API
API for systemvareleverandører som skal integrere seg mot Landbruksdirektoratets Gjødselsregister.

## Om Gjødselregisteret
Gjødselregisteret er et av produktene i prosjektet "Fagsystem gjødsel", som bl.a. skal utvikle systemer som effektivt støtter gjødselbrukere og forvaltningen i å etterleve det nye gjødselbrukregelverket: https://lovdata.no/dokument/SF/forskrift/2025-01-29-115.

Du kan lese mer om prosjektet her: https://www.landbruksdirektoratet.no/nb/jordbruk/miljo-og-klima/husdyrgjodsel-og-gjodsling/utvikling-av-digitale-stotteverktoy-for-oppfolging-av-gjodselbrukforskriften

# API beskrivelse
API-et eksponerer endepunkter for integrasjon mot gjødselbrukers fagsystemer, og tilbyr funksjonalitet for innsending av lovpålagte meldinger og søknader til Gjødselregisteret, samt mottak av forvaltningsrespons.

## Samhandling om videreutvikling av API
Vi inviterer eksterne systemvareleverandører til samarbeid om et felles API som forvaltes i dette GitHub-repositoriet. Du kan spørre om avklaringer og komme med innspill via Issues her i GitHub. Opprett én issue per tema, bruk labels (f.eks. proposal, question, bug), og referer til relevante spesifikasjoner/krav. Endringsforslag leveres som Pull Requests (PR) som refererer til en issue. PR-er skal beskrive motivasjon, konsekvenser for bakoverkompatibilitet og inkludere oppdaterte tester og dokumentasjon. 
### Slack-kanal
Prosjektet har opprettet en Slack-kanal som kan brukes for raske avklaringer og spørsmål med prosjektet. Kanalen er avgrenset til systemleverandører som aktivt bidrar inn i arbeidet ved å benytte API-et for integrasjon mot sine respektive sluttbrukersystem. Ta kontakt med simen.slotta@landbruksdirektoratet.no hvis du ønsker tilgang. 
